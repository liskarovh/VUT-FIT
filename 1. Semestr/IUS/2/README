TÝMOVÝ PROJEKT

ZADÁNÍ:
Co bude obsahovat odevzdání každého z projektů
1. Titulní list
Titulní list bude obsahovat alespoň následující údaje:
FIT VUT v Brně / FP VUT v Brně
Úvod do softwarového inženýrství
2020/2021
Projekt IUS / Projekt USIN
Číslo zadání projektu
Název zadání projektu
Jméno a login autorů
Datum odevzdání
Titulní list může vypadat například takto: title-page.doc (title-page.pdf).
2. Vlastní řešení projektu

Společně v týmu vypracujte následující diagramy na zadání, které si zvolíte prostřednictvím e-learningu VUT. Seznam jednotlivých zadání je níže na této stránce.
Model případu užití
ER diagram
Diagram tříd
Sekvenční diagram
Diagram komunikace
Stavový diagram
Model případů užití
První částí projektu je vypracovat model případů užití.

Diagram případů užití by měl být na jednu stranu formátu A4, měl by obsahovat více než jednoho aktéra a sadu případů užití. Případy užití volte dostatečně rozdílné, aby bylo poznat, že modelu a jeho smyslu rozumíte. V případě použití include/extend relací si dejte pozor na jejich správnou aplikaci.

Dobrou volbou případů užití dáváte najevo, že problematice rozumíte, zatímco volbou příliš podobných případů užití (např. vytvořit, změnit a zrušit objednávku) ukazujete, že si příliš jisti nejste a navíc si chcete ušetřit práci.
ER diagram
Pomocí ER diagramu se modelují perzistentní data a vztahy mezi nimi. Jedná se o vyšší úroveň dat (abstrakci), která jsou v systému uložena a mohou být dále zpracovávána.

Perzistentní data v informačním systému zůstávají, i po vypnutí systému. ER diagram je základem pro návrh schématu databáze (hlaviček jednotlivých tabulek). Tvoření databázového systému si prakticky vyzkoušíte v předmětu IDS.

Při vypracovávání ER diagramu si dejte pozor, abyste opravdu modelovali data v klidu (při nepochopení ER diagramu, tj. modelování dynamické práce s daty, se může rapidně zhoršit hodnocení.
Diagram tříd
Není nutné modelovat celý systém. Nicméně v modelované části musí být v souladu s ER diagramem a diagramem případů užití (viz níže).
Sekvenční diagram a diagram komunikace
Modelujte sekvenci/komunikaci s minimálně 3 objekty a 5 voláními metod. Oba diagramy musí být v souladu s diagramem tříd a diagramem případu užití.
Stavový diagram
Modelujte stavový diagram s alespoň 4 stavy.
Konzistence jednotlivých modelů
Všechny modely musí splňovat funkcionalitu a být konzistentní, to znamená mimo jiné:
Názvy entitních a vztahových množin ER diagramu musí korespondovat se jmény v názvech a popisech případů užití.
Ke každému případu užití musí existovat vhodné entitní množiny, se kterými se manipuluje: Například pokud mám případ užití Zadat novou žádost, musím mít v ER diagramu entitní množinu, která obsahuje údaje o zadaných žádostech.
Naopak ke každé entitní množině by měl existovat případ užití, který přidá/mění/maže položky příslušné entitní množiny: Pokud mám například entitní množinu Uživatel, je nutnou součástí modelu případu užití možnost správy uživatelů.
Názvy tříd a metod v diagramu tříd, sekvenčním diagramu a diagramu komunikace musí být v souladu.
Ke každému případu užití musí existovat vhodná metoda v diagramu tříd, která tento UC provádí.
Naopak každá metoda, která předpokládá uživatelský vstup, by měla odpovídat nějakému UC.
Pokud je sekvence akcí iniciována nějakým případem užití, ten musí být v diagramu případu užití. Stejně tak každé volání metody musí odpovídat příslušné metodě v diagramu tříd.


56. Cech Zlodějů
Cech zlodějů chce zefektivnit svoji práci a zadal výběrové řízení na vytvoření informačního systému pro evidence krádeží a loupeží. Zloději udávají své reálné jméno (někteří jsou však bezejmenní), úředně potvrzenou přezdívku (např. Vilda Dlouhoprsťák), věk, stav (mrtvý, živý), vypsanou odměnu, a navíc vlastní řadu vybavení, které jsou různých typů (zbraně, náčiní, pasti,.), pro které musí být důkladně proškolení. Školení se rovněž vztahuje na typy zločinů, přičemž u každého typu nás zajímají detaily, míry obtížnosti provedení/proškolení. Vybavení se může dědit a předávat dál (např. v případě smrti), přičemž evidujeme od kdy do kdy zloděj dané vybavení vlastnil. Z důvodu regulace zločinu ve městě se vydávají povolení (či poukázky) na provedení zločinu určitého typu. Tyto poukázky se uplatňují na konkrétní zločin, u kterého navíc evidujeme, ve kterém rajónu byl proveden a jakou kořist poskytl. Daný zločin pak mohlo provést více zločinců. Každý zloděj eviduje své rajóny, ve kterých se pohybuje, přičemž může mít více rajónů. Evidujte rovněž základní informace o rajónech, jako je pozice, počet lidí, kapacita zlodějů (tzn. kolik se jich tam uživí), celkově dostupné bohatství a pod. Systém pravidelně tiskne žebříček nejlepší zlodějů, podle míry provedených zločinů během měsíce, i podle absolutního počtu kořistí.

HODNOCENÍ
	14,75 / 16,00

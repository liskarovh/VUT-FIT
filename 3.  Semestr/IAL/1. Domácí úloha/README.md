## Popis:
V první domácí úloze, kterou najdete v URL odkaze zadání (Moodle kurzu IAL > Domácí úlohy > 1. domácí úloha), na Vás čekají následující tři příklady:

- C201: jednosměrně vázaný lineární seznam (až 2 body),
- C203: fronta znaků v poli (až 2 body),
- C206: implementace dvousměrně vázaného lineárního seznamu (až 3 body).
- C206: aplikace dvousměrně vázaného lineárního seznamu (až 3 body).
Vaším úkolem je doplnit těla funkcí v souborech c201.c, c203.c, c206.c a c206-ext.c a tyto čtyři soubory následně odevzdat prostřednictvím STUDISu (nezabalené a v kódování v UTF-8).

Správnost Vašich implementací si můžete částečně ověřit pomocí základních testovacích aplikací (např. c201-test.c), pro jejichž překlad máte předpřipraveny i soubory Makefile (make all, make clean, make run). Pozn.: do hlaviček funkcí ani do předpřipravených hlavičkových souborů, prosím, nezasahujte!

Jestliže Vaše implementace daného příkladu generuje správné výsledky pro základní testovací aplikaci, při překladu a spuštění na serveru eva.fit.vutbr.cz (správné výsledky, které najdete např. v souboru c201-test.output, jež můžete s výstupy vaší aktuální implementace snadno porovnat spuštěním make run), získáváte za příklad 1 bod. Jestliže Vaše implementace vyhoví i pokročilým testům (ty v zadání domácí úlohy nenajdete), získáváte za příklad i zbývající body (tedy 1 bod za příklad C201 a C203  a 2 body za příklad C206 a C206-ext).

Doporučuji Vám proto, abyste si zkusili základní testovací aplikaci rozšířit a odhalit tak co nejvíce chyb ve své implementaci. Případnou upravenou testovací aplikaci ale do STUDISu neodevzdávejte.

Pokud se dostanete do časové tísně, nesnažte se řešit všechny příklady najednou v naději, že za částečné řešení něco dostanete. V takovém případě je výhodnější dokončit alespoň jeden či dva příklady pořádně.

### Důležitá upozornění!

Domácí úlohy budou překládány, spouštěny a hodnoceny automatickými skripty na serveru eva.fit.vutbr.cz. Nedodržení zadání (např. zásahy do kostry programu) bude mít za následek ztrátu všech bodů za domácí úlohu!

Stejně tak budou 0 body hodnoceny příklady nepřeložitelné a ty, které se nekonečně zacyklí - příklad se se zlou potáže (přesněji řečeno s kill -9), pokud bude potřebovat k řešení více jak 15s.

Domácí úlohu vypracovávejte, prosím, samostatně a své řešení nikde volně nepublikujte! V případě odhalení plagiátorství či nedovolené spolupráce nebude udělen zápočet a dále bude zváženo zahájení disciplinárního řízení.

Případné dotazy primárně nesměřujte na garanta předmětu ani přednášející, ale na vedoucího zadání a to prostřednictvím fakultního emailu/VUT zprávy.

## Informace:
V rámci domácí úlohy Vás čeká implementace těla několika funkcí v jazyce C.
Domácí úlohu budete řešit samostatně. Zadání bude zveřejněno nejpozději začátkem třetího týdne semestru.


## Hodnocení zadání
Počet získaných bodů:
4.75

Dílčí hodnocení
Otázka	Hodnocení
1.	1.25 b.
2.	2 b.
3.	1.5 b.
4.	0 b.
